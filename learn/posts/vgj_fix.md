## ऋतुकारस्य नक्षत्रभ्रमणम्

एैयङ्गार्वर्यस्य प्रोत्साहनं मार्गदर्शनं च प्राप्य तेन सह संशोधनम् कृतवा एकं लेखनं प्रकाशितवन्तौ ।
वृद्धगार्गीयज्योतिषम् इति कश्चन मुख्यः प्राचीनग्रन्थः ।
तस्मिन् ग्रन्थे एकचत्वारिंशत् अध्यायाः लभ्यन्ते ।
तेषु अध्ययायद्वयम् अधीत्य तयोः कालः निर्धारितः अस्माभिः ।
आदित्यचारः ऋतुस्वभावः च तयोः नामनी ।
आदित्यचारे नवनक्षात्राणि उपयुज्य शिशिर्रतोः आरभ्य प्रत्येकं ऋतौ सूर्यः कस्मिन् नक्षत्रे चरति इति सूचितम् ।
ऋतुस्वभावे द्वादशनक्षात्राणि उपयुज्य  वसन्तर्तोः आरभ्य प्रत्येकं ऋतौ सूर्यः कस्मिन् नक्षत्रे चरति इति सूचितम् ।
अपि च ऋतुस्वभावे द्वादशानां लौकीकवैदिकमासानां सूची दत्ता अस्ति ।
एताः संव्यूहाः पूर्वं कस्मिन् काले शक्याः इति शोधनस्य विषयः ।
आदित्यचारः त्रिशताधिकत्रिसहस्रवर्षेभ्यः पूर्वम् ऋतुस्वभावः त्रिशतन्यूनत्रिसहस्रवर्षेभ्यः पूर्वं च इति शोधनस्य अनुमानम्  ।
सङ्गणकयन्त्रेण न्यूनदोषेण विश्लेषणे कृते एतस्य कालस्य अनुमानम् लब्ध्म् ।
अस्माकं ज्ञानसम्प्रदायः दृढः प्राचीनश्च ।:
अस्माभिः ज्ञानस्य अस्य गौरववर्धनार्थं निश्चयेन अध्ययनं कर्तव्यम् ।
